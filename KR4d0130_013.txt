# -*- mode: mandoku-view; -*-
#+TITLE: 眉山唐先生文集
#+DATE: 2015-09-12 01:22:07.232800
#+PROPERTY: ID KR4d0130
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 13
#+PROPERTY: FILE SB12n0766-013眉山唐先生文集-卷十三.
<pb:KR4d0130_SBCK_013-1a>¶
眉山唐先生文集&KR0195;十三¶
　　　　　　　　眉山　唐庚　子西¶
　三國雜事篇下¶
　　亮岀祁山南安天水安定三郡響&KR0063;¶
　　　㑹馬謖敗三郡不守亮㧞西縣千¶
　　　餘家還漢中¶
漢全盛時日月所照横目之民皆漢赤子¶
其後徳薄不能保有&KR0058;庻則㪯江以東而¶
投之吴割渭以北而捐之魏則民不棄漢¶
<pb:KR4d0130_SBCK_013-1b>¶
而漢棄其民亮出祁山三郡望風響&KR0063;而¶
亮不能守則亮&KR0018;于民而民不&KR0018;亮方是¶
之時固當集其所𫉬之衆痛自引咎而謝¶
遣之使崤隴之民曉然皆知吾心則後日¶
之舉不患其不至如其不然在彼猶在此¶
也而亮㧞西縣千餘家&KR0118;之漢中既不&KR0085;¶
以傷敵而使無&KR0499;之民流離遷徙違其宗¶
族去其坟墓豈三郡所以響&KR0063;之意㢤此¶
雖邉鄙之常然于孔明則有不&KR0063;爾者此¶
<pb:KR4d0130_SBCK_013-2a>¶
吾所以為之惜也¶
　　孫亮太平二年宗室孫基盗乗御馬¶
　　　付獄侍中刁𤣥奏曰基法&KR0063;死然¶
　　　魯王早終惟陛下哀原之亮曰法¶
　　　者天下所共柰何以情相逭&KR0088;當¶
　　　思所以釋此者𤣥曰赦有小大或¶
　　　天下或千里或五百里隨意所及¶
　　　乃赦宫中基得以免¶
吴之君臣可謂上下皆失其分矣漢世諸¶
<pb:KR4d0130_SBCK_013-2b>¶
矦王有罪當誅丞相御史典客宗正廷尉¶
奏請論如法制曰朕不忍致法其與列矦¶
二千石議之於是丞相御史䓁又奏臣䓁¶
謹與列侯二千石議皆曰冝論如法制曰¶
朕不忍致法其廢勿王或削地若于夫請¶
論如法者有司以法守不忍致法者人主¶
以道揆今亮人主而論法𤣥有司也而論¶
情故曰吴之君臣可謂上下皆失其分矣¶
　　魯粛勧權以荆州借偹周瑜言備梟¶
<pb:KR4d0130_SBCK_013-3a>¶
　　　雄不冝以土地資業之¶
漢時荆南之地為郡者七劉表之殁南陽¶
入于中原而荆州獨有南郡江夏武𨹧長¶
沙桂陽零𨹧偹之南奔劉𤦺以江夏&KR0025;之¶
其後四郡相継帰附于是備有長沙武𨹧¶
桂陽零𨹧之地曺仁既退関羽周瑜錯䖏¶
南郡而偹領荆州牧居公安則六郡之地¶
備已悉㩀之矣其所以云借者猶韓信之¶
言假也雖欲不與得乎魯粛之議正合良¶
<pb:KR4d0130_SBCK_013-3b>¶
平躡&KR0085;之㡬而周瑜獨以為不然屡勝之¶
家果不可與料敵㦲¶
　　建安二十年先主居公安使関羽争¶
　　　荆州㑹曹公征漢中先主恐失益¶
　　　州引軍還蜀¶
曹公征漢中先主聞之與吴連和分荆州¶
是矣引軍還蜀非也是時蜀有南郡之地¶
而先主以蜀兵五萬居公安若進㩀㐮陽¶
而羽帥五萬之衆以襲許卷甲疾趋五日¶
<pb:KR4d0130_SBCK_013-4a>¶
而可至事成則天下未可量不成則漢中¶
之師不攻而自退此兵法所謂攻其所必¶
救者&KR0004;曺公征栁城偹勧表以襲許及偹¶
㩀荆州亦不能辦此信乎天命之有所在¶
㢤¶
　　孫權稱尊議者以爲交之無益而名¶
　　　体弗順冝遂絶之孔眀以爲未可¶
或曰孔眀之不絶吴権&KR0088;正&KR0088;曰正也非¶
権也六國之時諸侯皆僣矣孟子以爲有¶
<pb:KR4d0130_SBCK_013-4b>¶
王者作不皆比而誅之必教之不従而後¶
誅之然則未教之罪王者有所不誅孔明¶
之𫝑既未能有以敎&KR0628;則吴之僣擬未可¶
以&KR0205;責此王者之法也非権也¶
　　&KR0628;欲以兵萬人討樊伷権問潘濬濬¶
　　　言五千兵&KR0085;以擒伷因論伷可破¶
　　　状&KR0096;竒其言遣將五千討平之¶
權克荆州將吏悉降而濬獨堅卧不屈权¶
輿致之濬伏床而泣悲不自勝其于所事¶
<pb:KR4d0130_SBCK_013-5a>¶
何其厚也旣而樊伷欲以武𨹧自㧞帰蜀¶
濬為権畫䇿卒自將討平之其于所厚又¶
何薄也意者在君為君有不淂不然者乎¶
吾聞楽毅去燕適趙趙欲與之伐燕毅泣¶
曰昔之事燕猶今之事趙也毅若𫉬戾放¶
在他國終身不敢謀趙之徒&KR0674;况其國乎¶
使楽毅愚人也則可楽毅少知事君則濬¶
不得為無罪矣¶
　　晋侍中荀朂中書令和嶠使著作郎¶
<pb:KR4d0130_SBCK_013-5b>¶
　　　陳夀定故蜀丞相諸葛亮故事為¶
　　　　二十四篇號諸葛氏集上之¶
魏文帝即位求孔融之文以為不减班楊¶
晋武帝踐祚詔定諸葛亮故事而比之周¶
誥融既魏武之&KR0311;恨而亮亦晋宣之仇敵¶
二人之言冝非當時之所欲聞而並見收¶
録惟恐其墜失蕩然無忌猶有先王大公¶
至正之道存焉此吾所以特有取乎魏晋¶
也¶
<pb:KR4d0130_SBCK_013-6a>¶
　　魏明帝即位撫軍大將軍司馬懿鎮¶
　　　軍大将軍陳群征東大將軍曺休¶
　　　中軍大將軍曺真並爲開府¶
漢&KR0004;置丞相御史府後置三公府將帥出¶
征置幕府軍罷即廢不常置也今魏既置¶
三公而懿䓁並爲大將軍開府京師此何¶
理&KR0088;公室之卑盖自此始矣蜀將李平聞¶
懿䓁開府辟召以說孔眀孔明鄙之是時¶
中原人物推陳長文爲第一今長文亦爲¶
<pb:KR4d0130_SBCK_013-6b>¶
此餘無足道矣¶
　　建安十八年漢帝詔并十四州復為¶
　　　九州¶
三(御名)調魯作三軍合周礼矣其志乃欲¶
卑公室而奪之&KR0096;曺&KR0757;諷復九州合禹貢¶
矣其志乃欲廣冀州而益其地夫引經術¶
稱古&KR0105;者固未必皆奸人而奸人之欲濟¶
其邪謀者亦未嘗不引&KR0052;術而称古&KR0105;既¶
不可以盡信亦不可以皆疑要在乎察之¶
<pb:KR4d0130_SBCK_013-7a>¶
而已¶
　　龎綂&KR0003;先主取益州先主曰今吾與¶
　　　為水火者曺操也操以急吾以寛¶
　　　操以暴吾以仁操以譎吾以忠每¶
　　　事相反乃可成爾以小故而失信¶
　　　義于天下吾不為也¶
寛勝急仁勝暴忠勝譎然操强而備弱冝¶
勝而反不如者何也操稊稗者也備五榖¶
之不熟者也五榖不熟固不如稊稗非謂¶
<pb:KR4d0130_SBCK_013-7b>¶
寛仁忠信不䏻勝詭暴急詐也備不䏻勝¶
操耳故曰苟非其人道不虚行¶
　　青龍三年張掖出石圓廣一丈六尺¶
　　　髙一丈七尺一寸圍五丈八尺蒼¶
　　　質而白理有若麟者若鳯者有若¶
　　　虎者有若牛者若人馬者有若八¶
　　　卦列宿孛彗者其字可讀而不可¶
　　　曉時人以為魏晋之符¶
河圖洛書之説歐陽永叔攻之甚力今覌¶
<pb:KR4d0130_SBCK_013-8a>¶
此圖與河圖洛書亦何以異惜乎時無伏¶
羲神農故莫䏻通其義而陋者以為魏晋¶
之符彼魏晋何&KR0085;道安知其非八卦九疇¶
之𩔗也造化之所為猶有幸不幸焉而况¶
於人乎可勝嘆㢤可勝嘆㢤¶
　　&KR0171;則為金城守聞魏氏代漢𤼵服悲¶
　　　哭孫盛評曰士不非其所是不是¶
　　　其所非旣己䇿名新朝復懐貳志¶
　　　豈大雅君子岀䖏之分㢤¶
<pb:KR4d0130_SBCK_013-8b>¶
魏氏受禅漢帝尚存縞素㪯哀誠為輊脱¶
然盛謂貳志兹又𬨨矣箕子𬨨故啇墟感¶
宮室毁壊傷之欲哭以方朝而不敢季札¶
哭王僚而事闔閭晏子哭荘公而事景公¶
哀死事生以待天命此人臣之分也何淂¶
謂之非其所亊而事其所非乎孫盛梟音¶
使人聞而𢙣之¶
　　諸葛亮聞張温敗未知其故思之数¶
　　　日曰吾淂之矣是人清濁善𢙣太¶
<pb:KR4d0130_SBCK_013-9a>¶
　　　分明也¶
善𢙣太明誠取敗之道然人之祸敗有以¶
其道得之者有不以其道得之者若張温¶
之敗可謂不以其道矣尚安可以推求其¶
故㢤¶
　　魏文帝賜群臣没入生口唯歆出而¶
　　　嫁之帝嘆息孫盛評曰子路私饋¶
　　　仲尼則爲之毁其食噐田氏盗施¶
　　　春秋亦著以爲&KR1018;孥戮之家國刑¶
<pb:KR4d0130_SBCK_013-9b>¶
　　　所粛縦使在哀矜於理亦不冝偏¶
　　　宥歆既以己居股肱之任則亦當¶
　　　公言之於朝冝也而乃黙受嘉賜¶
　　　獨為君子可謂匹夫之仁蹈道則¶
　　　未也¶
孫盛以刻薄之資承斈于草窃乱賊之世¶
性習皆𢙣故其論議𩔖皆如此夫見牛未¶
見羊孟子所謂仁術也何名為偏宥哉使¶
盛為廷尉于魏文之時則歆當以私饋盗¶
<pb:KR4d0130_SBCK_013-10a>¶
施誅矣東晋之不用盛不爲過也¶
眉山唐先生文集&KR0195;十三¶
<pb:KR4d0130_SBCK_013-10b>¶
#+PROPERTY: JUAN 13
#+PROPERTY: FILE SB12n0766-013眉山唐先生文集-卷十三目.
<pb:KR4d0130_SBCK_013-11a>¶
眉山唐先生文集卷十三目¶
　　　　　　　　　　　唐庚　子西¶
　　三國雜事篇下¶
　　　亮出祁山南安天水安定三郡皆¶
　　　　嚮&KR0063;¶
　　　孫亮太平二年宗室孫基盗乗御¶
　　　　馬付獄¶
　　　魯粛勧&KR0096;以荆州借偹周瑜言偹¶
　　　　梟雄不冝以土地資業之¶
<pb:KR4d0130_SBCK_013-11b>¶
　　　　建安二十年先主居公安使関羽¶
　　　　　争荆州㑹操征漢中先主&KR0178;失¶
　　　　　益州引軍還蜀¶
　　　　孫権称尊議者以為交之无益而¶
　　　　　名体弗順冝遂絶之孔明以為¶
　　　　　未可¶
　　　　吴欲以兵萬人討樊伷权問潘濬¶
　　　　　濬言五千兵足以擒伷因論伷¶
　　　　　可破状&KR0096;竒其言遣將五千討¶
<pb:KR4d0130_SBCK_013-12a>¶
　　　　　平之¶
　　　　晋侍中荀朂中書令和嶠使著作¶
　　　　　&KR0048;陳夀定故蜀丞相諸葛亮故¶
　　　　　事為二十有四篇號諸葛氏集¶
　　　　　上之¶
　　　　魏明帝即位撫軍大將軍司馬懿¶
　　　　　鎮軍大將軍陳群征東大將軍¶
　　　　曺休中軍大將軍曺真並為開¶
　　　　府¶
<pb:KR4d0130_SBCK_013-12b>¶
　　　建安十八年漢帝詔并十四州&KR0167;¶
　　　　為九州¶
　　　龎綂&KR0003;先主取益州先主曰今與¶
　　　　吾水火者操也操以急暴吾每¶
　　　　事與相反若失信于天下吾不¶
　　　　為也¶
　　　青龍三年張掖岀石人以為魏晋¶
　　　　之符¶
　　　蘓則為金城守聞魏氏代漢𤼵服¶
<pb:KR4d0130_SBCK_013-13a>¶
　　　　　悲哭¶
　　　　諸葛亮聞張温敗未知其故思之¶
　　　　　数日曰吾得之矣是人清濁善¶
　　　　　𢙣太分明也¶
　　　　魏文帝賜群臣没入生口惟歆出¶
　　　　　而嫁之帝嘆息¶
<pb:KR4d0130_SBCK_013-13b>¶
