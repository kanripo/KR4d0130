# -*- mode: mandoku-view; -*-
#+TITLE: 眉山唐先生文集
#+DATE: 2015-09-12 01:22:07.005910
#+PROPERTY: ID KR4d0130
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 10
#+PROPERTY: FILE SB12n0766-010眉山唐先生文集-卷十.
<pb:KR4d0130_SBCK_010-1a>¶
眉山唐先生文集卷十¶
　　　　　　　眉山　唐庚　子西¶
　傳¶
　　陸諝傳¶
陸諝麹城人少與壷子啇君相友善约先¶
貴無相忘已而壷子任太常商君主爵都¶
尉通顯矣而諝方辟青州為從亊壷商上¶
䟽曰臣等無状蒙陛下噐使待罪九卿自¶
非得天下賢圣與之同升則非但無以副¶
<pb:KR4d0130_SBCK_010-1b>¶
陛下傾渇而臣䓁亦自不滿臣友麹城陸¶
諝者夆世莫䏻測其為人以為剛又無虐¶
以為柔又有立文雅醞藉號為醇儒至論¶
全身保家治國安天下則又似謀臣䇿士¶
徃時袁盎相吴王驕日乆𢾗䧟害二千石¶
盎用其兄子種計與諝厚善卒賴其力淂¶
脱虎口以帰此全生之道也吕太后時群¶
臣動見覆族吕須讒陳平曰平為相非治¶
亊專從諝戯婦女后聞之私独喜而平淂¶
<pb:KR4d0130_SBCK_010-2a>¶
以全其宗此保家之効也河間修徳為仁¶
義天子不悦王俱日命諝作樂而河間幸¶
無他此治國之効也曺参為相國賓客以¶
百𢾗参悉谢去独召諝問計連日夜語不¶
厭相亊㡬廢而民間作畫一之歌此安天¶
下之効也臣聞王者尊有德敬有功今諝¶
既賢圣而又上自朝廷郊庙燕享下至田¶
里冠昬聚㑹諝未尝不在其間功効不為¶
後人而位青州従事簿空置臣䓁无益上¶
<pb:KR4d0130_SBCK_010-2b>¶
從其言遣壷子持莭召諝至見上歓甚是¶
日拜諝光禄勲頃之封醴泉侯食千户諝¶
歎曰生我者天地成我者壷啇也二人既¶
荐諝以身下之然上每念諝輙并召二人¶
諝卒謚懿侯子淳嗣至曽孫漓不肖以罪¶
廢国除諝既没二人亦踈斥屏居不復召¶
用云¶
　　太史公曰漢㒷陸賈以辯说游公卿¶
　　間名声籍甚為太中大夫以夀终而¶
<pb:KR4d0130_SBCK_010-3a>¶
　　諝𣸪以徳業位九卿賜爵侯傳國𢾗¶
　　世陸氏之先豈有天禄㢤¶
　賛¶
　　羅浮二賢賛(并序)¶
葛稚川化去三十餘年单道開始来羅浮¶
今山中人知有稚川而不知有道開盖稚¶
川既為鄧岳所晋居山燒煉著書者𢾗年¶
丹灶具存而道𨳩平日惟食細石𢾗百淡¶
無所為以故後世莫淂而考陳郡袁宏雖¶
<pb:KR4d0130_SBCK_010-3b>¶
作道開賛然宏尝爲(渊圣御名)温作九錫¶
文矣此手豈冝復弄世外事而賛文亦𣸪¶
不見于世遂作二賛書之山谷而不顕其¶
䖏以貽後代之好竒者云¶
　江左日陋　無復徳輝　翔而不集¶
　翩然南飛　鄧岳細児　䖏仲餘黨¶
　豈有識知　亦復瞻仰　吾縁外丹¶
　遂居羅浮　豈以岳故　而議去留¶
　所就者大　寕恤其小　吾與岳㳺¶
<pb:KR4d0130_SBCK_010-4a>¶
　　如狎鷗鳥¶
　　　右賛稚川¶
　　世人茹柔　剛則吐之　匙抄爛飯¶
　　口如牛呞　至人忘物　剛柔一致¶
　　其視食石　如餡餅餌　北平飲羽¶
　　出于無心　食石之理　于此可尋¶
　　我雖不能　而識其理　庻㡬潄之¶
　　以厲其歯¶
　　　右賛道𨳩¶
<pb:KR4d0130_SBCK_010-4b>¶
　　張曲江画像賛(并序)¶
大覌四年冬吾南迁至曲江其故老為吾¶
言唐開元中平盧帥張守珪遣偏将安禄¶
山奏事京师張文献公見之大驚宻請除¶
之不從未㡬守珪入朝禄山引兵襲契丹¶
大敗所亡失以萬計公請以軍法誅之又¶
不從後二十年禄山称兵犯順公之没盖¶
十六年矣明皇奔蜀始悔不用公言于是¶
遣使度嶺吊祭以舊史騐之良然然吾尝¶
<pb:KR4d0130_SBCK_010-5a>¶
謂眀皇一日殺三庶人如刈竹葦如剖瓜¶
瓠無毫髮頋惜而誅一胡雛若㧞歯然此¶
何理也方是時唐祚将衰親踈厚薄之序¶
一切倒置陵夷至于天宝之末人倫天理¶
㓕徳敗壊悵垍其壻也而先叛永王其子¶
也又叛太子起兵靈武則又叛雖㣲禄山¶
唐祚未必不衰而唐祚之衰自禄山始明¶
皇尝嘆公没朕不𣸪聞忠言正使公存吾¶
知其言不𣸪用矣公平生論事至多而斯¶
<pb:KR4d0130_SBCK_010-5b>¶
言不用尤可痛恨吾欲訪其故居而弔其¶
墓識其子孫以永其遺風餘烈時方迁斥¶
势有所未暇独淂其遺像流涕焉因作賛¶
曰¶
　魏武言典午不可親而文帝待之坦然¶
　不疑也齊王攸言胡雏不可飬而晋武¶
　寵之磪然不移也莫親于父子莫爱于¶
　兄弟一有所蔽則親爱莫淂而奪之况¶
　于踈逺乎然則公言之不用固其冝也¶
<pb:KR4d0130_SBCK_010-6a>¶
　噫先事則未有信已事而悔則无及前¶
　世之敗未有不由于斯也可勝道㢤可¶
　勝痛㢤此吾所以見公之像慨然而咨¶
　嗟也¶
　銘¶
　　益橋銘¶
吾聞九卦主困而言也而曰益以㒷利者¶
何㦲以為自利耶則非所以為徳之裕以¶
為利物耶則非所以安困之時数以問易¶
<pb:KR4d0130_SBCK_010-6b>¶
師易师皆不領政和元年謫居鵝城以暇¶
日逰豊湖偃仰于橋亭之上閱其欵識欣¶
然而笑曰吾淂之矣君子之心何尝不欲¶
兼脩而有所謂独善者淂非淂已也頋力¶
不足耳方其不淂已之時而適有毫髮便¶
益可以利人則雖窮厄九死之餘苟可以¶
致力彼未有弃而不為者即無可為矣犹¶
思所以為利于後代而况于当世乎吾将¶
将淂之矣因名之曰益橋而為之銘曰¶
<pb:KR4d0130_SBCK_010-7a>¶
　過晋而悲　至燕而微　一至之情¶
　已過則移　真悲不移　生死由是¶
　云何能然　有本所致　吾覌此橋¶
　日度方屨　積而計之　巧暦莫𢾗¶
　以穷苦時　作利脩事　乃知困中¶
　有益之義¶
　　史南夀墓銘¶
邑人史南夀以政和七年戊戌卒于家其¶
子卜葬地得至孝郷善听里山地之原卜¶
<pb:KR4d0130_SBCK_010-7b>¶
　葬日淂十年十一月己酉于是遣使来請¶
　銘銘曰¶
　　　公之系　太原史　九齢名¶
　　　南夀字　鼻祖灝　尉&KR0916;卭¶
　　　属唐末　不後東　居吾郷¶
　　　為著姓　自克恭　丹稜令¶
　　　曽祖瑾　祖正辞　父大同¶
　　　世髙貲　列甲第　名上田¶
　　　産鉅萬　僮指千　公少時¶
<pb:KR4d0130_SBCK_010-8a>¶
　　　習于富　捐金錢　如糞土¶
　　　朝㳺誰　韓王孫　莫遇誰¶
　　　左阿君　居撃鍾　出連騎¶
　　　盛而衰　亦其理　時既異¶
　　　事不同　客益落　家屡空¶
　　　身困約　氣不衰　捧咲腹¶
　　　伸談眉　里人子　丧所怙¶
　　　尸在地　貧不舉　公聞之¶
　　　時方食　棄匕箸　起太息¶
<pb:KR4d0130_SBCK_010-8b>¶
　　　立觧衣　易緡錢　稅其孤¶
　　　衆翕然　賙棺衾　具飯含¶
　　　賻畢集　尸乃歛　性嗜書¶
　　　多所蔵　尤喜医　受禁方¶
　　　公爲方　殆天淂　誚生御名¶
　　　起死虢　𣣔爲書　施無窮¶
　　　草未就　以夀終　夀㡬何¶
　　　七十五　隂種徳　莫知数¶
　　　徳既熟　穫者誰　娶王氏¶
<pb:KR4d0130_SBCK_010-9a>¶
　　　　生両児　長易简　吾故人¶
　　　　有氣莭　能苦辛　次行簡¶
　　　　尤所畏　斈已優　時未仕¶
　　　　女二人　皆已行　宋師錫¶
　　　　洎孫京　孫男一　孫女二¶
　　　　男耆卿　女㓜稚　六故郷¶
　　　　為新坟　近先壠　利後昆¶
　　　　中有銘　文百句　句三言¶
　　　　信萬古¶
<pb:KR4d0130_SBCK_010-9b>¶
　　亡兄墓銘¶
先公奉議有子三人兄其長也少時受書¶
為文章治易春秌皆有家法其志豈易量¶
㢤已而病肺不淂尽其力以斈然天資孝¶
友所立有绝人者正使力斈其淂亦不过¶
如此元祐三年秋先公逰瀘南予兄弟持¶
母丧于丹山兄半夜蹴予曰吾梦收尊書¶
彂之淂亟来二字何也尊淂無它乎吾心¶
動矣汝侍几筵吾今趋瀘南省尊予未有¶
<pb:KR4d0130_SBCK_010-10a>¶
以應兄奮曰吾决矣是夕褁粮黎明赱洪¶
川将僦舟而江水盛怒声揺数十里客舟¶
布岸皆相頋不動兄徬徨堤上有漁者持¶
小艇繫港中㗖以厚利不諾兄跳入㩀艇¶
中叱僕夫觧維漁者不得已從之用二日¶
半至瀘而先公果病甚見兄大驚詰其所¶
以来兄具道曲折先公嗟曰天吿汝也是¶
日疾少間兄具大舟迎侍以帰居𢾗日疾¶
復作遂卒嗚呼方是之時非兄孝道足以¶
<pb:KR4d0130_SBCK_010-10b>¶
通神誠足以知㡬其祸可勝言㦲元符二¶
年冬弟庚以貢夆亊繋獄&KR0916;卭語連兄临¶
卭并械之凢对吏逾年掠治無完膚而其¶
詞確然不及&KR0996;以故獄乆不具卒会赦除¶
之其堅忍如此兄性真率無威仪人多易¶
之至是乃大服以爲不可及嗟乎吾少兄¶
十有五年年二十五即去爲吏四方五年¶
十年乃一帰帰不过旬月復去此其中寕¶
能無軼事乎然其大莭可覩矣兄以崇寕¶
<pb:KR4d0130_SBCK_010-11a>¶
五年五月二十一日卒于家而貧不即葬¶
殯僧舎十有三年然後淂帰骨于厶村之¶
原時政和八年十一月日也銘曰¶
　兄諱瞻改伯虎始字望之今長孺氏于¶
　唐望于魯五十二年卒帰土夫人范前¶
　物故葬有周制以范袝男子二纔一女¶
　男業儒釋女猶䖏墓用銘家有譜後世¶
　参之考其素¶
眉山唐先生文集卷十¶
<pb:KR4d0130_SBCK_010-11b>¶
<pb:KR4d0130_SBCK_010-11b>¶
#+PROPERTY: JUAN 10
#+PROPERTY: FILE SB12n0766-010眉山唐先生文集-卷十目.
<pb:KR4d0130_SBCK_010-12a>¶
眉山唐先生文集卷十目¶
　　　　　　　　　　　　唐庚　子西¶
　　傳¶
　　　陸諝傳¶
　　賛¶
　　　　羅浮二賢賛(并序)¶
　　　　張曲江畫像賛¶
　　銘¶
　　　　益橋銘¶
<pb:KR4d0130_SBCK_010-12b>¶
　　　　史南夀墓銘¶
　　　　亡兄墓銘¶
