# -*- mode: mandoku-view; -*-
#+TITLE: 眉山唐先生文集
#+DATE: 2015-09-12 01:22:06.775078
#+PROPERTY: ID KR4d0130
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 7
#+PROPERTY: FILE SB12n0766-007眉山唐先生文集-卷七.
<pb:KR4d0130_SBCK_007-1a>¶
眉山唐先生文集卷七¶
　　　　　　　眉山　唐庚　子西¶
　論¶
　　辨蜀論¶
自頃諸公論議多以蜀人為疑苟可以防¶
閑阻遏無不為矣吾不知其&KR0003;也以公孫¶
述尝有蜀乎是時王&KR0048;㩀邯郸盧芳㩀九¶
原刘永㩀梁宋隗&KR0349;㩀秦隴而秦豊李憲¶
之属不可勝数何独蜀也以刘氏常有蜀¶
<pb:KR4d0130_SBCK_007-1b>¶
乎是時曺氏㩀河&KR0047;&KR0061;紹㩀河朔&KR0061;述㩀¶
九江刘表㩀荆州孫氏㩀江表而公孫度¶
宋度建之属不可勝数何独蜀也以王孟¶
嘗有蜀乎是時刘&KR0046;称&KR0047;漢李景称&KR0047;唐¶
錢鏐稱吴越刘崇稱東漢而馬啇王審知¶
髙季㒷之属不可勝&KR0190;何獨蜀也議者以¶
謂蜀有劎閣之險白帝之隘是大不然吴¶
有長江魏有成臯趙有井陘燕有飛狐秦¶
有崤凾天下之險有甚于蜀者矣而議者¶
<pb:KR4d0130_SBCK_007-2a>¶
又謂蜀有沃野之饒塩鉄之冨是又不然¶
史称秦地膏&KR0254;謂之陸海斉有魚塩絲麻¶
&KR0062;國最為强雄楚通百越擅三江五湖之¶
利吴人鼓鉄&KR1582;塩通天下天下之冨有甚¶
于蜀者矣江左㓂盗不止于譙縦山東藩¶
鎮十倍于刘闢甘陵之圍难㧞于均順江¶
津之謀易敗于逢育今天下無事大臣長¶
慮却頋推自昔祸患之所&KR0025;起而逆閑之¶
此其意則是矣而独施之于蜀則吾不知¶
<pb:KR4d0130_SBCK_007-2b>¶
也¶
　　正友論¶
&KR0067;公之斯以朋友之故廢君命而君子不¶
以為私叩輪去金&KR0036;虚矢以塞責而君子¶
不以為欺&KR1073;况之&KR0003;其友也其言甚甘而¶
君子不以為險其友為之墮肌隕首覆宗¶
絶祀而君子不以為忍知此二義然後可¶
以言友矣方漢之時吕禄之権為如何其¶
宗族親黨日夜相與計議者為如何國家¶
<pb:KR4d0130_SBCK_007-3a>¶
社稷宗庙之势為如何而父又刼貭其急¶
為如何又安得捨所重以安所䡖則以計¶
刼之也固冝彼子濯孺子之事豈至是&KR0088;¶
以區區之鄭固非衛之所以存亡區區之¶
子濯孺子又非鄭之所以强弱敵去而追¶
之兹又國事之區區者而弯弓于其友則¶
在名義為至重此孟子所謂一鈎金與一¶
輿羽之势也何得以吕禄比之夫莫重于金¶
莫䡖于羽此雖三尺之童&KR0085;以知之至于¶
<pb:KR4d0130_SBCK_007-3b>¶
&KR0127;重之中又有䡖重焉則非通孟子者不¶
能権之矣孟子之書世未有通之者故漢¶
魏之臣如&KR0171;章于禁之徒皆以得已之事¶
親誅其友猶復毅然自謂忠于朝廷而世¶
亦莫知其為天下之至&KR0086;自是而后一变¶
而相証再变而相吿三变而至相誣衊也¶
豈不愈惑㢤嗚呼名教之事圣賢談之盡¶
矣患不深考耳君使已誅其友則如之何¶
曰審之祸大則誅之餘者可救則救之可¶
<pb:KR4d0130_SBCK_007-4a>¶
贖則贖之無罪者辨之不可則辞于君要¶
之不可以执戈友為不善則如之何曰審¶
之祸大則誅之其次痛責而匡正之不&KR0025;¶
則去之其小者則忠告之不従則已終不¶
可棄也夫上則善其君下則善其友使君¶
臣朋友之間無不滿焉者豈非人之所欲¶
㢤不幸而至于此則古人所以䖏之者亦¶
有道矣而論者不察以君臣為公指明友¶
謂之私何其不思之甚欤孔子曰以孝事¶
<pb:KR4d0130_SBCK_007-4b>¶
君則忠曽子曰朋友不信非孝也是相生¶
法也何名為私乎父子兄弟出于天君臣¶
夫婦朋友岀于人而父子兄弟夫婦主恩¶
君臣朋友主義則五教之中近于君臣者¶
惟朋友為然故欲知人臣之忠者必于朋¶
友焉観之寕有賊害其友而能忠于所事¶
者乎是物理之必不然者夫以公心䖏之¶
何適而非公苟私矣則君臣父子夫婦長¶
㓜皆私也寕独友㢤嗟夫敎之所自岀者¶
<pb:KR4d0130_SBCK_007-5a>¶
三而世缺其一曰師其所以為教者五而¶
抑其一曰友¶
　　察言論¶
古之人臣抵掌緩頬&KR0003;人主以用兵者其¶
言未常不引義慷慨豪徤俊偉使聴者踊¶
躍激&KR0036;&KR0108;然而&KR0025;之至考論其心則有為¶
國計者有為身謀者是不可以不察也今¶
夫&KR0062;則除害于時不&KR0062;則貽患于後此有¶
必勝之势彼有必敗之道思慮深熟利害¶
<pb:KR4d0130_SBCK_007-5b>¶
之形了然于胸中知其决不誤國而後為¶
之若此者為國計非身謀也張華裴度是¶
已天下既平謀臣宿&KR0005;以侯就苐杜門却¶
掃無所用其竒則瞑目扼腕争為用兵之¶
&KR0003;庻㡬有以逞其智勇而舒其意&KR0148;若此¶
者為身謀非國計也臧宫馬武是已國家¶
無事貪財嗜利之臣無所僥倖則必鼓倡¶
兵端以求其所欲兵革一動則金錢貨幣¶
玉帛子女何求而不淂若此者為身謀非¶
<pb:KR4d0130_SBCK_007-6a>¶
國計也陳湯甘延寿是已官崇禄厚無所¶
羡慕惴惴焉惟恐一日失势而不得保其¶
所有則必建開边之議以中人主之欲以¶
乆其权若此者為身謀非國計也楊國忠¶
是已前侯故&KR0005;失聀之臣&KR0018;罪&KR0104;畏思有¶
以撼動其君則争議边功以希復進若此¶
者為身謀非國計也竇憲是已古之人臣¶
逆莭已萌而功效未著人心未服則未尝¶
不因&KR0062;伐之功以&KR0053;天下之望若此者為¶
<pb:KR4d0130_SBCK_007-6b>¶
身謀非國計也(渊圣御名)温刘&KR0073;是已嗟¶
乎秦漢以来説人主以用兵者多矣或勝¶
或不勝要之為國计者至少為身谋者如¶
此其多途也可不戒㢤¶
　　憫俗論¶
自古诸矦凨俗大小&KR0154;常不與其國相称¶
斉地&KR0018;海膏壤二千里則其俗濶達寛緩¶
而多智全晋未分時在春秋世最為强國¶
則其俗用意深逺有古帝王之遺風邹鲁¶
<pb:KR4d0130_SBCK_007-7a>¶
居洙泗之间迫于斉楚國小而地狭則其¶
俗亦復齷齪而謹畏今天下大矣尭舜三¶
代之地盖不至于此民生其间耳之所聞¶
目之所睹体之所安者壮矣而凨俗之大¶
不&KR0085;以称之有是理否凨俗非一事要以¶
人材為本今士大夫達時变識事情警敏¶
有餘矣至于斈治道通大体氣力度量&KR0085;¶
以支乆而任重者未可多得是豈無有也¶
有而不容于時今之建言者&KR0011;皆薄物细¶
<pb:KR4d0130_SBCK_007-7b>¶
故非天下所以治乱安危而士之所言亦¶
不&KR0136;趣一切辦治而已非能有益于宗庙¶
社禝计也斈術小故無大論議力量狭故¶
無大功名以為上世悉然則前此凨俗尝¶
廣矣当是之時惟恐其䟽尔形势非有不¶
同年表日暦非甚相逺而更病其隘是必¶
有说矣吾聞江海之水必有吞舟之魚通¶
邑大都必有千金之家以四方万里之國¶
而非得恢廓宏逺之凨以充之是犹衣九¶
<pb:KR4d0130_SBCK_007-8a>¶
尺之衣束十圍之带髙視濶歩而血氣不¶
逾中人也可乎建武永平之治未必不&KR0278;¶
于西京而凨俗不及者正其小也傳曰不¶
知其形視其影也今百工之所造啇賈之¶
&KR0001;鬻女女之&KR0001;服者日益狭隘而一時人¶
物大率精悍而短小此非其影耶古之化¶
俗&KR0086;者可使善邪者可使正今俗非有他¶
也独患小耳頋不可使之大乎¶
　　議賞論¶
<pb:KR4d0130_SBCK_007-8b>¶
刑賞為用尚矣自尭舜時已有是&KR0003;今夏¶
書有之啇書亦有之至周礼為最详而孔¶
子孟子无取焉以為上意所向天下靡然¶
而&KR0025;惟患其&KR0136;不患其不及故為人主者¶
示以好&KR0086;荣辱&KR0085;矣何至用刑賞㢤天下¶
無事民各安其性命之情非有夏啟伐囯¶
之㪯盤庚涉河之後而重賞以募善痛劾¶
以惧&KR0086;此駭民乱俗之本王者之所深&KR0086;¶
也揚子曰民可使覿徳不可使覿刑覿徳¶
<pb:KR4d0130_SBCK_007-9a>¶
則纯覿刑則乱以吾覌之寕独刑㢤刑賞¶
皆不可覿而賞爲甚秦法斬一首賜爵一¶
级而秦人賜爵者十室而九方是之時宗¶
室非此者不得附属籍而民非此者不得¶
有芬華故閭閻以公乗侮其郷人&KR0048;中以¶
上爵傲其父兄世知覿刑之弊至于亡秦¶
而不知秦俗之敗正坐覿賞尔髙祖以金¶
錢爵邑&KR0053;天下豪俊此可與創業矣而不¶
可與守成可與立事矣而不可與善俗何¶
<pb:KR4d0130_SBCK_007-9b>¶
則利者君子之所諱也宋牼一言及之孟¶
子恐惧变色以為不可訓而况以利誘天¶
下得乎漢道之雜盖始于此是術也施之¶
衆庻犹若有理焉施之士大夫則&KR0136;矣古¶
之誓師必以賞戮為言至告群臣則曰用¶
罪罰厥死用徳彰厥善謂之徳者盖有恩¶
礼存焉不指谓賞而已不言戮者以士可¶
殺不可辱故也徳近義所以待君子賞近¶
利所以待小人古之所以待君子小人故¶
<pb:KR4d0130_SBCK_007-10a>¶
有間矣世称伯夷叔斉適周使叔旦徃見¶
之曰加冨二䓁就官一列血牲而盟之二¶
子相視而矣此固虚語也武王周公豈至¶
是㢤使誠有此則其見笑也固冝何則貪¶
夫狥利烈士狥名不察其所狥為如何而¶
一切以利㗖之豈其志也㢤是術也施之¶
士大夫猶有理焉施之大臣則又过矣昔¶
平原君用魏無忌兵觧邯郸之圍虞卿為¶
之請封公孫龍曰不可王㪯君相趙封君¶
<pb:KR4d0130_SBCK_007-10b>¶
東城非以有功也以親戚故也君受相印¶
不辞割地不言無功亦自以親戚故也今¶
有功而欲求夫益封則是以親戚　受城¶
而乃以國人計功也其可乎㢤世皆以龍¶
之説為知言吾尝聞之&KR0335;侯晚莭决䇿建¶
都関中為議又復出竒䇿而取馬邑皆不¶
思求所以益其封由此覌之留侯之䖏于¶
已者不以功名利禄為心而岀扵流俗之¶
表自待者不綦重乎而朝廷所以䖏之者¶
<pb:KR4d0130_SBCK_007-11a>¶
亦復有体漢世君臣惟此爲近古㢤¶
眉山唐先生文集卷七¶
<pb:KR4d0130_SBCK_007-11b>¶
#+PROPERTY: JUAN 7
#+PROPERTY: FILE SB12n0766-007眉山唐先生文集-卷七目.
<pb:KR4d0130_SBCK_007-12a>¶
眉山唐先生文集卷七目¶
　　　　　　　　　　　　　　　唐庚　子西¶
　　　論¶
　　　　辨蜀論¶
　　　　正友論¶
　　　　察言論¶
　　　　憫俗論¶
　　　　議賞論¶
<pb:KR4d0130_SBCK_007-12b>¶
