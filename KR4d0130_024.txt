# -*- mode: mandoku-view; -*-
#+TITLE: 眉山唐先生文集
#+DATE: 2015-09-12 01:22:08.092597
#+PROPERTY: ID KR4d0130
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 24
#+PROPERTY: FILE SB12n0766-024眉山唐先生文集-卷二十四.
<pb:KR4d0130_SBCK_024-1a>¶
眉山唐先生文集卷二十四¶
　　　　　　　　眉山　唐庚　子西¶
　書¶
　　上憲使書¶
厶&KR0060;惟閣下奉使入蜀首尾三年于兹矣¶
蜀中縉紳士大夫與夫四方之逰宦于蜀¶
者不知其㡬何人揚眉吐氣求出于門下¶
者亦不知其㡬何人求而得者㡬何人求¶
而不得者㡬何人應者有尽而求者無窮¶
<pb:KR4d0130_SBCK_024-1b>¶
意者閣下亦厭而鄙之否乎厶尝思之此¶
非獨士人之罪時使之然也先王之世所¶
以進退天下人材之術與今大異盖自尭¶
舜時已有三載考績三考黜陟幽明之説¶
至于成周而其法大偹官府群吏日考其¶
成月考其要&KR0010;終則冡宰考其㑹而議廢¶
置三&KR0010;則王者大計而誅賞之當是之時¶
才者有所&KR0134;不才者無所容凢所以正其¶
位進其治作其事制其食者莫不有先¶
<pb:KR4d0130_SBCK_024-2a>¶
後之叙故士皆安分楽業惟上之所進退¶
&KR0154;尝有此奔競馳騖之風哉周道衰先王¶
之法壊凢上之所以進退天下之士者一¶
切出于保任薦㪯嗟夫保任荐㪯之法行¶
則奔競馳騖之風作此理之自然𫝑之必¶
至也豈獨士人之罪哉孟子曰士之仕也¶
猶農夫之耕也其失位也猶諸侯之失國¶
家也無田則不𥙊出彊則載贄士之進取¶
固不足多責獨論其正與不正爾厶迂昧¶
<pb:KR4d0130_SBCK_024-2b>¶
寡合衆所非笑獨閣下惻然以為可教奨¶
借誨諭似非偶然方此依賴而&KR0205;聞閣下¶
有使吴之命雖欲長侍下風可復得乎是¶
用忘其鄙陋而妄有説于左右伏惟閣下¶
&KR0026;先王所以進退人材與近世不同憐士¶
之進取实繫于時而寛假之厶之所不勝¶
幸願¶
　　上翟提舉書¶
厶暗塞不通世務獨于諸書粗知首尾而¶
<pb:KR4d0130_SBCK_024-3a>¶
平生所篤好者惟孟子七篇因其言以推¶
其為心則其去取畧可見矣其書曰求則¶
得之舎則失之求有益于得也求之有道¶
得之有命求無益于得也所謂求有益于¶
得者果何物也在我之固有者也我固有¶
是惻隐也我固有是羞𢙣也我固有是辭¶
遜也我固有是是非也反而求之則萬物¶
皆偹為仁義為礼智聚而為浩然之氣散¶
而充塞乎天地之間舎而不求則集義所¶
<pb:KR4d0130_SBCK_024-3b>¶
生者遂至于梏亡而不用之心不免于茅¶
塞日夜之所息雨露之所潤者萌蘖不勝¶
于斧斤牛羊而終帰于濯濯也故曰求則¶
得之舎則失之求有益于得也所謂求無¶
益于得者果何物也在彼之倘来者也是¶
物也如㳺塵如野馬如蚊蝱之𬨨耳如風¶
雨寒暑如空中之浮雲来莫知其所至去¶
莫知其所適来不可得而留去不可得而¶
追求之未必得而不求者或得焉故曰求¶
<pb:KR4d0130_SBCK_024-4a>¶
之有道得之有命求無益于得者也然則¶
孟子之去取其亦可見矣有益于得者孟¶
子求之無益于得者孟子不求也厶自㓜¶
讀書于家亊師于郷求友于京師従斈士¶
大夫逰僅二十年旣而&KR0786;之黙坐終日覌¶
一性之&KR0004;以求孟子之所求者而茫然竟¶
未有所得今復置此而&KR0025;亊馳騖以求孟¶
子之所不求者不亦昧其&KR0004;心為知道者¶
所非𥬇哉然切聞之孔子曰可與言而不¶
<pb:KR4d0130_SBCK_024-4b>¶
與之言謂之失人不可與言而與之言謂¶
之失言&KR0003;易者曰豫之&KR0004;六未可豫而豫¶
故有鳴豫之凶六三可豫而不豫故有盱¶
豫之悔恭惟閣下負俊聲二十年今爲天¶
子奉使萬里聪明通逹如明鑑止水而厶¶
于此時効官左右得以朝夕受誨真孔子¶
所謂可言而易所謂可豫之期矣若不稍¶
自振發以投一時之机㑹則不亦失人而¶
有盱豫之悔乎用是忘其鄙陋而妄有干¶
<pb:KR4d0130_SBCK_024-5a>¶
說于左右幸閣下少垂意而加察之不勝¶
願幸¶
　　上俞&KR0519;書¶
厶以章句書生偹貟属部官府之務　掌¶
其八刑禁法令簿書錢榖芻秣市井無所¶
不&KR0674;而兼領權攝者盖不與焉雖日夜焦¶
心劳思惟馬上得休息而思慮之表有不¶
&KR0063;三尺律者多矣賴上官慈仁未忍汰去¶
使月得五斗紅腐以𥙊以飬固已僥倖豈¶
<pb:KR4d0130_SBCK_024-5b>¶
冝開口求進為不知分人&KR0088;然念趋亊以¶
来忽忽半載每以職亊進見必蒙教誨慰¶
諭惻然有憫憐之意私自揆度似見知于¶
左右者昧冐自陳而執亊試覌焉厶自少¶
暗塞不通暁世務獨好覌古人&KR0052;藉傳記¶
上自堯舜三代下迄隋唐五季数千年亊¶
僅䏻渉獵凢所論著寔非有以過人而一¶
時軰流谬見推借年十八始逰京師遂與¶
群俊並駈争先未嘗少却鼓唱虚譽相扇¶
<pb:KR4d0130_SBCK_024-6a>¶
於埸屋間是時年少氣鋭未歴世亊遂以¶
功名唾手可淂而不信造物之䏻厄已也¶
年二十四始得一官隨牒推移十載于此¶
平生相知零替畧盡一落選調不䏻自脱¶
今三十四矣蒼顔白髪奔走塵埃中雖名¶
従八品寔胥校市評尔&KR0104;患摧折曽不淂¶
吐氣此皆曩時盗名無寔大言𡚶想為造¶
物者所憎以至于此&KR0167;何言哉今兹所陳¶
誠以閣下聪明通逹敦厚和粹道徳之氣¶
<pb:KR4d0130_SBCK_024-6b>¶
見于面目此西南之士所以帰心而厶亦¶
不䏻無望于門墙也昔騏𩦸伏&KR0491;聞伯楽¶
足音而長鳴厶非騏𩦸而閣下士之伯楽¶
也有伏&KR0491;而長鳴者其亦少垂意而察焉¶
幸甚¶
　　上監司書¶
厶宦學四方&KR0025;縉紳士大夫逰僅二十年¶
聞執事之賢有日矣然未知其所以為賢¶
者前日黨亊起¶
<pb:KR4d0130_SBCK_024-7a>¶
朝廷元老大臣與夫當世賢人君子一切¶
貶竄斥逐方是時執事由某官謫為某官¶
洎黨亊罷向之所謂元老大臣與夫賢人¶
君子者皆起于嶺嶠荒逺之地以次收叙¶
甄&KR0167;録用落落然布列中外方是時執亊¶
由某官擢為某官昔之&KR0026;人者必于用&KR0213;¶
進退之間以求其背向去就之志盖&KR0026;其¶
所以逐而其莭可見覌其所以&KR0167;而其才¶
可知嗚呼此執事之所以為賢者欤乃者¶
<pb:KR4d0130_SBCK_024-7b>¶
執事下車之&KR0004;厶自頋踈賤不敢造次奉¶
書猶兾按部過邑得以瞻望顔色今既除¶
代恐其遂去而不得一見也因冩近著文¶
若干以献執事以謂既不淂一見猶欲執¶
事知其姓名耳文字不工&KR0004;不喜示人泩¶
在益昌五年自念方在困中其言不足以¶
取信未嘗一出所斈以伸于不知已者其¶
出可謂不偶然矣澄按有暇試𨼆几而閱¶
之莞然一笑即付之火干瀆尊重慚汗不¶
<pb:KR4d0130_SBCK_024-8a>¶
已¶
　　荅陳聖従書¶
公名家子愽斈有才此固鄙人之所願交¶
而惟恐其不可得也惠然辱書相待𬨨厚¶
使人讀之面熱汗下且承示以所疑以公¶
之明豈不到此&KR0088;意者將自有説&KR0088;古人¶
有言多聞守之以約多見守之以卓盖聞¶
見既廣然後收歛反約此入道之序也子¶
路曰何必讀書然後為斈孔子曰是故𢙣¶
<pb:KR4d0130_SBCK_024-8b>¶
夫佞者子路之言孔子之所𢙣也公何疑¶
焉讀醫書而不䏻為醫者有之矣未有不¶
讀醫書而䏻為醫者世人徒見嘗讀醫書¶
而不&KR0014;為醫便以醫書為不&KR0085;斈而一切¶
&KR0025;其臆决此其殺人常毒于挺刄矣自頃¶
斈者多以&KR0083;上語為殺人芻狗務欲超然¶
自淂于不可言傳之際聞厶此説當見詬¶
然佛言無有一法自虚空入者此所謂真¶
寔語也公試思之切磋琢磨乃是朋友之¶
<pb:KR4d0130_SBCK_024-9a>¶
常分公有問难願淂反覆講䆒厶有所疑¶
亦當貭于左右師範之説祗作笑端置之¶
勿道千萬千萬¶
　表¶
　　賀天寕莭(代程守)¶
穹昊儲休將永熈朝之祚聖神應運丕承¶
大定之基鳴社在晨際天共慶(中賀)恭惟¶
皇帝陛下寅恭克已孚惠淂心自然堯舜¶
之仁故能濟衆醇用成康之化㡬致措刑¶
<pb:KR4d0130_SBCK_024-9b>¶
政已逮于中和國遂臻于康靖爰祀誕弥¶
之莭冝増逸楽之年(臣)承乏逺方欣逢瑞¶
旦身縻符竹空馳頌聖之誠目断觚稜莫¶
綴稱觴之末(臣)無任¶
　　謝暦日表(代翟提刑)¶
四時既定然後&KR0098;𨤲于百工七政已齊可¶
以肆𩔗于上帝盖折因夷隩之本寔裁成¶
輔相之厚(中賀)恭惟¶
皇帝陛下賁餙&KR0026;天革孚治暦俾&KR0010;月日¶
<pb:KR4d0130_SBCK_024-10a>¶
時無易故金木土榖惟修(臣)承乏外䑓&KR0167;¶
瞻新&KR0010;日惟不&KR0085;豈小善之不為時不再¶
来嗟大恩之未報誓圖寸效不費分隂(臣)¶
無任¶
　　賀立皇后表(代家提㪯)¶
徽名宝冊表正宫闈叶氣&KR0794;声飛騰寰宇¶
(中賀臣)常䆒覌典籍灼見古&KR0004;雖聖神特¶
起而有為必内外相須而致理立朝立市¶
共成建國之功親耕親蚕同底化民之道¶
<pb:KR4d0130_SBCK_024-10b>¶
故周姒淂𠫵于十亂而虞媯有&KR0024;于重華¶
恭惟¶
皇帝陛下德進日新合由天作載&KR0004;潜邸¶
已諧窹𥧌之求入纂丕圖乃眷憂勤之𦔳¶
誕敷渙號式正坤儀承九廟之蒸尝奉两¶
宫之定省緝熈隂教功相民&KR0212;(臣)承乏逺¶
方與聞慶幸兎𦊨美化將形四國之風鳬¶
&KR0872;盛儀莫綴千官之列(臣)無任¶
　　賀降皇子表(代宋運判)¶
<pb:KR4d0130_SBCK_024-11a>¶
前星騰耀䴡日重光凢在照&KR0916;舉傾瞻仰¶
(中賀臣)窃以漢室之尊冡嗣遂立髙媒堯¶
封之祝聖人俾多男子盖承祧之至重任¶
主器以非&KR0127;恭惟¶
皇帝陛下駿惠先猷作新聖治奉天以敬¶
恪勤父事之心飬物以慈摩撫子来之俗¶
蓼䔥&KR0013;澤行葦霑仁穹昊駢禧元良毓秀¶
為社稷乆長之&KR0159;承祖宗積累之休遣使¶
告期重離明之有継飛郵肆眚逹解雨于¶
<pb:KR4d0130_SBCK_024-11b>¶
無垠(臣)承乏逺方欣聞吉語震雷&KR0658;&KR0658;知¶
匕鬯之克堪螽羽詵詵期子孫之浸盛(臣)¶
無任¶
眉山唐先生文集卷二十四¶
#+PROPERTY: JUAN 24
#+PROPERTY: FILE SB12n0766-024眉山唐先生文集-卷二十四目.
<pb:KR4d0130_SBCK_024-12a>¶
眉山唐先生文集卷二十四目¶
　　　　　　　　　　　　唐庚　子西¶
　　書¶
　　　上憲使書¶
　　　上翟提舉書¶
　　　上俞漕書¶
　　　上監司書¶
　　　荅陳聖&KR0025;書¶
　　表¶
<pb:KR4d0130_SBCK_024-12b>¶
　　　　　賀天寕莭表¶
　　　　　謝暦日表¶
　　　　　賀立皇后表¶
　　　　　賀降皇子表¶
