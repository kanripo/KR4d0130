# -*- mode: mandoku-view; -*-
#+TITLE: 眉山唐先生文集
#+DATE: 2015-09-12 01:22:08.504814
#+PROPERTY: ID KR4d0130
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 29
#+PROPERTY: FILE SB12n0766-029眉山唐先生文集-卷二十九.
<pb:KR4d0130_SBCK_029-1a>¶
眉山唐先生文集卷二十九¶
　　　　　　　眉山　唐庚　子西¶
　𥙊文¶
　　𥙊祖墳文¶
嗚呼昔我先祖積善累仁以垂&KR0073;于後昆¶
皇天福善篤生我先人夙有淑貭未㓜而¶
學我先祖以考終惟我先人丕承厥志率¶
德&KR0130;行令聞令望風動于四方匹夫匹婦¶
罔不知有我先人時命不與則竟罔有成¶
<pb:KR4d0130_SBCK_029-1b>¶
功至于小子厶不肖惧忝前烈早夜祗惕¶
畏慎雖荐更多难則亦罔敢怠荒而禀賦¶
顓䝉不䏻承我祖宗之志¶
天子哀其愚錫以一命俾竢罪于益昌非¶
厶小子䏻实惟我祖宗之休嗚呼厶生不¶
辰不逮事于祖宗夙夜恃怙則犬馬之飬¶
　有所施惟是勤劳王事益盡為臣之忠¶
庶㡬有禆我祖宗之志緒不至于隕越嗚¶
呼酒醴荐羞雖則不腆以告其區區之心¶
<pb:KR4d0130_SBCK_029-2a>¶
祖宗其格思尚享¶
　　𥙊宋承之文¶
嗚呼公乎維公蜀人起于逺方角出特立¶
致身冨貴頭角軒昻入握省闈出持使斧¶
有燁其光西極岷峨東盡河湟維公之&KR0416;¶
聖神嗣㒷改易法度登崇俊良先帝舊臣¶
千載一時森列庙堂一日九遷唾手可淂¶
易如探嚢車在要津舟在急流遂尔淪亡¶
炙手之𫝑桒隂未移&KR0205;冷如霜跪奠道左¶
<pb:KR4d0130_SBCK_029-2b>¶
感念疇昔揮涕其滂尚享¶
　　登程公儀文¶
嗚呼哀㢤我昔携孥赴官益昌公時送我¶
泣下霑裳云我老矣不&KR0167;見子終天之别¶
將止于此我謂不然願公加飡秩滿即還¶
弹指頃間我舟既行翁止于岸眷眷不去¶
囬首永嘆我官于東轉眼十年&KR0167;来㝷翁¶
墓木蒼然(一作墓柏森然)永懐徃事泪落¶
秋草為文冩哀以荐萍藻嗚呼哀㢤灵其¶
<pb:KR4d0130_SBCK_029-3a>¶
尚享¶
　　𥙊陳户部文¶
惟公學道寛中善于容物立言詣理&KR0085;以¶
名家入則郎潜出則使指踐更既熟進退¶
自如未應閑適之年&KR0205;有便安之請&KR0213;者¶
争席方物我以相忘弔者在門遂幽明之¶
永隔耆舊零落衣冠嘆傷闕文之史今亡¶
正始之音遂絶豈無礼楽頋先進之可思¶
雖有典刑嗟老成之愈逺况我小子受公¶
<pb:KR4d0130_SBCK_029-3b>¶
深知拊棺長號有泪如覆嗚呼哀㢤灵其¶
尚享¶
　　𥙊孔明文¶
天降丧乱漢祚將傾公抱器業&KR0047;陽躬耕¶
𨼆而未見行而未成嗚呼清㢤萬乗知已¶
三頋茅廬計安天下周爰諮諏恊力合謀¶
克賛伯圖嗚呼智㢤帝念　𢧐𢧐兢兢¶
㪯國托孤知公之䏻公受頋命拳拳服&KR0574;¶
嗚呼忠㢤建國之&KR0004;國如綴旒&KR0018;扆涖政¶
<pb:KR4d0130_SBCK_029-4a>¶
為伊為周燕盖不乱民言不流嗚呼难㢤¶
歩卆数萬哆然北出河洛騷動雍梁震慄¶
曹氏君臣為之仄席嗚呼壮㢤天未厭乱¶
短公之命礼楽不㒷斯民不幸曹氏君臣¶
酌酒相&KR0159;嗚呼痛哉昔我先子旅病瀘川¶
乃禱公祠兾淂生還神鍳孔昭生還故山¶
嗚呼灵哉西蜀遺民荷公之恩登公之祠¶
拜公之神𥙊公以饌吊公以文嗚呼歆㢤¶
尚享¶
<pb:KR4d0130_SBCK_029-4b>¶
　　南行𥙊江濱文¶
年月日西蜀唐厶頓首跪拜江濱之靈慷¶
慨太息而祝曰僕草莱野夫愚不知分不¶
能與田夫野老傭耕&KR0047;畆而背書腰劔假¶
道荆楚以逰大梁鄉里親戚笑其狂妄兄¶
弟妻孥泣涕撮挽而撃鼓𤼵棹&KR0108;然不頋¶
其志盖將有所為也他日登金門上玉堂¶
垂璫珥笔昻軒峩冠亦在于此荣耀父母¶
庇&KR0315;兄弟兼濟朋友飬活妻子亦在于此¶
<pb:KR4d0130_SBCK_029-5a>¶
安國家定社稷立功名使千萬世不冺亦¶
在于此僕之此行所望大矣所繫重矣神¶
之有灵鍳其所存為我拘鼋鼍蟄蛟蜃鞭¶
逐鯨鯢俾無驚湍怒濤之恐此神之隂𦔳¶
力也其他功名冨貴則人所自致非敢以¶
祈于神尚享¶
　　代程信孺𥙊新婦文¶
平生孝和天豈無耳冝壽而夭孰窮此理¶
邈然二孫誰撫誰視豈無他人寕若所恃¶
<pb:KR4d0130_SBCK_029-5b>¶
䰟兮何之豈復念此¶
　　代路次𥙊文¶
殯之于室猶在目前丧既即路遂復寂然¶
昔以&KR0172;交今以哀别痛如之何&KR0006;有泪如¶
血¶
　䇿題¶
　　問尊儒¶
問大&KR0026;新書春秋釋奠于先聖前世宗工¶
臣儒皆淂與于従祀之列尊儒重道之意¶
<pb:KR4d0130_SBCK_029-6a>¶
可謂至矣尝聞漢㒷之&KR0004;六&KR0052;出于散亡¶
之餘有齊魯韓毛之詩有田焦費氏之易¶
有伏勝孔安國之書有&KR0159;普小大戴之礼¶
支分𣲖别並立于天下非獨爲&KR0003;不同而¶
&KR0052;文亦異其後諸家之斈既已㓕熄而毛¶
氏之詩費氏之易孔氏之書小戴之礼獨¶
行于後世此四人者其于&KR0052;㫖雖不䏻有¶
所彂明而聖人&KR0052;文淂以遂傳天下寔此¶
四人之力也今三人皆従祀而一人獨無¶
<pb:KR4d0130_SBCK_029-6b>¶
與焉議者將欲建明以称朝廷尊儒重道¶
之意¶
　　王制¶
問孟子之時去成周為未逺而成周之治¶
盖孟子之所欲為而不淂者也以其所欲¶
為之心而考其所未逺之事冝乎皆淂其¶
寔而至論班爵禄之制有不合于&KR0052;者夫¶
公侯伯子男固五䓁也而曰天子一位公¶
一位侯一位伯一位子男同一位以天子¶
<pb:KR4d0130_SBCK_029-7a>¶
之尊而列于五䓁之間既非𫠦冝而子男¶
同一位之&KR0003;又于傳無所見以子男之居¶
皆五十里而謂之同耶則公侯皆百里而¶
不謂之同者何也以子男之爵皆五命而¶
謂之同&KR0088;則侯伯皆七命而不謂之同者¶
何也其言卿大夫士之受地與王制不同¶
而論耕者之所𫉬與周官亦異雖曰諸矦¶
𢙣其害已而去其籍然此數事猶見于他¶
&KR0052;不為無所考而孟子之論如此有司所¶
<pb:KR4d0130_SBCK_029-7b>¶
以疑而問也¶
　　用賢¶
問先王之時其所以待天下之賢者與䏻¶
者異矣賢者不可責以事則使之在位而¶
服休䏻者不可虚其材則使之在職而服¶
采此書所謂承之庸之而孟子所謂尊賢¶
使䏻者也然周之建官三百有六十自卿¶
大夫至于下士莫不因事以設位因位以¶
制禄未有居位食禄而不任以事者雖冢¶
<pb:KR4d0130_SBCK_029-8a>¶
宰之賢貴亦未離于服采焉其所謂服休¶
者不𬨨三公而已服采者尝衆服休者常¶
寡則天下賢者將何以䖏之&KR0088;在位者任¶
德而常逸在職者任事而常劳則先王用¶
人亦有流品之異&KR0088;¶
　　兵賦¶
問政必本于財財必取于民賞必施于功¶
罰必加于罪此爲天下國家不可易之制¶
也布粟力役之征古之制也而孟子以爲¶
<pb:KR4d0130_SBCK_029-8b>¶
用其二而民有殍用其三而父子離関市¶
夫里之征古之制也而孟子則欲去関市¶
之征無夫里之布執干戈衛社稷古之所¶
謂力也而孟子以為善𢧐者服上刑土地¶
闢田野治古之所謂力而孟子以為闢草¶
莱任土地者次之兹豈古之制欤意者其¶
自有旨欤¶
　　儒異¶
問先儒有言孟子之書所以象論語故旨¶
<pb:KR4d0130_SBCK_029-9a>¶
意合同者衆盖大賢擬聖而作也切尝考¶
之疑其不然孔子君命召不俟駕孟子將¶
朝聞命而遂不果孔子去衛明日遂行孟¶
子去齊三𪧐而後出晝其制行之異𩔗如¶
此孔子称楽則韶舞而孟子則曰今之楽¶
猶古之楽也孔子称畏大人而孟子則曰¶
説大人則藐之其言之異𩔖皆如此安在¶
其為合欤抑其所以為異者乃其所以同¶
之歟¶
<pb:KR4d0130_SBCK_029-9b>¶
　　言語¶
古之取士者或以德進或以事㪯或以言¶
&KR0045;言之用于世其来逺矣内有朝覲会同¶
辞受送劳之礼外有存省聘問傳&KR0205;道諭¶
之事束帶立朝與賓客言使于四方不辱¶
君命專对之才不可謂無益于用是以聖¶
人雖以徳行為先而語言辞命亦在所不¶
廢此宰我子貢所以淂歯于顔閔之后而¶
公西華所以淂與于由求之列也子耻巧¶
<pb:KR4d0130_SBCK_029-10a>¶
言後也遂以訥貭為賢是果聖人之意㢤¶
言不可以取人則古之所謂以言&KR0045;者又¶
何也孔子四科今用其三矣其一未也故¶
與諸公議之¶
眉山唐先生文集卷二十九¶
<pb:KR4d0130_SBCK_029-10b>¶
#+PROPERTY: JUAN 29
#+PROPERTY: FILE SB12n0766-029眉山唐先生文集-卷二十九目.
<pb:KR4d0130_SBCK_029-11a>¶
眉山唐先生文集卷二十九月¶
　　　　　　　　　　　　　唐庚　子西¶
　　𥙊文¶
　　　𥙊祖坆文¶
　　　𥙊宋承之文¶
　　　𥙊程公儀文¶
　　　𥙊陳户部文¶
　　　𥙊孔明文¶
　　　南行𥙊江濵文¶
<pb:KR4d0130_SBCK_029-11b>¶
　　　　代程信孺𥙊新婦文¶
　　　　代路次𥙊文¶
　　　䇿題¶
　　　　問尊儒¶
　　　　王制¶
　　　　用賢¶
　　　　兵賦¶
　　　　儒異¶
　　　　言語¶
