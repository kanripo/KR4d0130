# -*- mode: mandoku-view; -*-
#+TITLE: 眉山唐先生文集
#+DATE: 2015-09-12 01:22:07.390706
#+PROPERTY: ID KR4d0130
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 15
#+PROPERTY: FILE SB12n0766-015眉山唐先生文集-卷十五.
<pb:KR4d0130_SBCK_015-1a>¶
眉山唐先生文集卷十五¶
　　　　　　　　眉山　唐庚　子西¶
　雜文¶
　　書三謝詩後¶
江左諸謝詩文見文選者六人希逸無詩¶
宣逺叔源有詩不工今取灵運惠連元暉¶
詩合六十四篇為三謝詩是三人者詩至¶
元暉語益工然蕭散自得之趣亦復少减¶
漸有唐風矣于此可以観世変也唐子西¶
<pb:KR4d0130_SBCK_015-1b>¶
書¶
　　生日設醮文¶
切以有生之衆所欲不同貧者願乎多財¶
冨者期于不死賤者志求乎顯逹貴者思¶
保其乆長人既無厭神亦难應臣雖無似¶
志寔不然雖亦有禱于三清惟乞無灾之¶
二字但以私門多故歴歲不寕歯髪变于¶
艱危精神耗于憂慮爰因生日䖍叩上蒼¶
庶㡬天髙而聴卑所謂物窮則反本使身¶
<pb:KR4d0130_SBCK_015-2a>¶
心安稳尚復何求眠食康寕便為至足其¶
他外物一付自然既所請之甚㣲冝必従¶
于所禱下情懇仰伏望照&KR0916;臣無任瞻天¶
望聖激切屏营之至¶
　　生日青詞¶
上界髙髙非人間世衆生優優如海中沙¶
以如此之至㣲求自通于至逺亡何得達¶
惟有至誠臣禀生雖愚奉道有素謹因生¶
日特啓醮筵雖濁世溷淆豈降&KR0916;之敢望¶
<pb:KR4d0130_SBCK_015-2b>¶
而至心齋㓗庶慈憫以来歆止于禳灾非¶
敢求福臣無任¶
　　焚黄祭文¶
嗣子承議郎厶敢昭告于皇考承事先生¶
皇妣孺人五十二娘之靈通籍于朝逮今¶
十年遇大禮者数矣而負罪流落乆隔贈¶
典乃者蒙恩復歯朝著始贈皇考承事皇¶
妣孺人盖自孤苦垂三十年然後䏻取一¶
命以追荣父母而少伸人子之心其不孝¶
<pb:KR4d0130_SBCK_015-3a>¶
不敏之罪無所迯矣雖善文其過者莫䏻¶
為之詞也區區之心考妣其鍳之尚享¶
　　祭家氏文¶
敢昭告于前母家氏孺人之灵國家恩德¶
厚矣士人列于朝者非獨荣其父母又并¶
其前母而封之上以極其父子之恩傍以¶
廣其兄弟之義皆聖世之彌文前代之闕¶
典也然非平日為善之報亦何能致之㢤¶
尚享¶
<pb:KR4d0130_SBCK_015-3b>¶
　　代内醮文¶
頃歲以来多难相継今兹遇疾猶異常時¶
雖生死之有期兾神明之可禱㕠親皓首¶
殊未報于生成稚子弱齢尚未離于乳哺¶
仰祈洪造少假餘年得畢此心外無所望¶
也¶
　墓誌銘(行状附)¶
　　淮隂賢婦墓誌銘¶
賢婦亡姓名淮隂下郷人盖老矣貧無自¶
<pb:KR4d0130_SBCK_015-4a>¶
資以洴澼絖為業属秦末乱離民不親耒¶
耜者累年矣天下飢饉婦方坐沙上以水¶
撃絮望見城下有客長大帯刀劍彷徨水¶
濵婦私獨怪之遂就與語則壮士也而有¶
飢色婦哀其困館而食至数十日欣然無¶
倦意客感嘆曰異日必重報母是時天下¶
兵動関東豪傑並起婦視客非庸人終能¶
有所就遂佯怒以語激之曰丈夫不能自¶
食吾哀王孫而進之食寕望報乎㑹楚兵¶
<pb:KR4d0130_SBCK_015-4b>¶
過淮客仗劍楚君麾下楚不能用客亡命¶
帰漢得大将従漢王定三秦與楚人戦京¶
索間有功二年八月始以涉西河破魏豹¶
九月破代十二月破趙明年十二月遂破¶
齊盖自北出至是歲餘而卷天下之半¶
明年二月漢遣使立客齊王明年引兵㑹¶
漢垓下破楚天下大定漢客徙王楚都下¶
邳盖自寄食五年裂地数千里南面称孤¶
于是下令求婦報千金天下不多客之賢¶
<pb:KR4d0130_SBCK_015-5a>¶
而多婦之長者有知識客韓信也婦䘚葬¶
泗口南岸銘曰¶
　項王喑嗚　亜父謨謀　信来不呼¶
　信去不拘　坐視信逋　反噬其&KR2399;¶
　匹婦區區　而知信乎　吁¶
　　徐夫人墓志銘¶
夫人徐氏其先京兆人唐末避地遂家于¶
眉州丹&KR0994;自考以前蜀人惮逺仕進者尚¶
少故曽祖(某)祖(某)考(某)三世無食禄者夫¶
<pb:KR4d0130_SBCK_015-5b>¶
人㓜穎悟年十二丧所恃己䏻順適継母¶
無毫髪不滿意考為人嚴重左右莫敢仰¶
視独夫人侍側輙怡然為之觧顔家人因¶
以白亊年二十帰劉氏舅姑得之喜即委¶
以家政方是時劉氏累世好施生事䔥然¶
夫人既專内亊雖細務必親之規畫處置¶
悉有法度可守未㡬刘氏𣸪振舅姑既没¶
父母春秋髙嗣子早丧夫人奉飬丧祭能¶
盡其道姪有少孤従其母嫁者夫人取置¶
<pb:KR4d0130_SBCK_015-6a>¶
諸子間摩頂撫育無有輕重厚薄至爲婚¶
媾䏻自立乃巳課二子讀書甚力既而二¶
子以次取進士第元符三年長子汲爲合¶
州司理参軍奉夫人以行是歲六月二十¶
四日卒年五十二少子湜登科時夫人没¶
五年矣惜乎不及見也汲今以宣德郎知¶
鄢陵縣湜以通仕郎行蜀州晋原尉女適¶
楊厶孫若于尚㓜大覌四年十一月日葬¶
于厶郷之原其将葬也鄢陵以行状請銘¶
<pb:KR4d0130_SBCK_015-6b>¶
于予予交鄢陵二十餘年朋友之情既不¶
可違而夫人之善又不可廢其事父母舅¶
姑也如此其治家立門户也又如此收卹¶
孤露而成之又如此教其子問學連年取¶
科第流声號于時又如此是烏淂不銘也¶
㢤銘曰¶
　大児来㱕　里門下車　小児来帰¶
　擁版以趋　宦孝成矣　繋而母且¶
　而母不留　可悲也夫¶
<pb:KR4d0130_SBCK_015-7a>¶
　　史子深墓誌銘¶
君諱通字子深姓史氏世為眉之青神人¶
少與其兄珣皆以文學知名于郷年十七¶
以貢㪯不中遂退居于楠溪之上杜門著¶
書絶人事者数年淂易蓍若干卷乹坤别¶
觧三卷礼記義一卷詳説四卷律吕氣数¶
十二卷書義八卷詩義若干卷論語孟子¶
觧各若干卷子史論若干卷其書既出斈¶
者翕然稱之或曰是知古矣其于時亊未¶
<pb:KR4d0130_SBCK_015-7b>¶
必知也己而君至京師進世要机務十卷¶
芻蕘䇿二十卷其言當世便利非草茅布¶
衣之士所䏻言之至于論兵則雖謀臣宿¶
将練習边亊者不䏻易也或曰是能言矣¶
其于行事未必能也己而君起家尉通州¶
遂䏻使人畏己遇事輙断號為强明至作¶
磐石今則又專務寛厚和易撫字劝課如¶
古循吏所為盖二邑之俗不同故君所以¶
應之者亦異名声大著諸公交章荐之而¶
<pb:KR4d0130_SBCK_015-8a>¶
君巳卒縣人哭泣悲思至今父老猶喜道¶
當時亊吾尝謂斈者所貴乎知經者以其¶
能知道所貴乎知道者以其能應物白首¶
窮經而不能應物又何以經為㢤悲夫君¶
斈足以知經道足以應世而晚得一命年¶
止五十七不得以充其志官止于一縣令¶
不得以盡其才故其應物者止于如此此¶
吾黨之士所以嗟惋嘆惜為之請銘以葬¶
而吾亦不得而辞也史氏糸出鲁國後徙¶
<pb:KR4d0130_SBCK_015-8b>¶
杜陵唐末入蜀遂家于眉曽祖祖考皆不¶
仕君中元祐三年進士第歴逹州通州尉¶
資州盤石令年月日卒于官舎先娶侯氏¶
再娶程氏男二人曰紀曰彦時女五人長¶
適厶次適厶孫男二人女一人皆㓜以大¶
観三年三月日葬于厶山之原銘曰¶
　子深之書　學者多有　雖不銘之¶
　自足以乆　既足以乆　而又銘之¶
　子深之傳　愈乆不疑¶
<pb:KR4d0130_SBCK_015-9a>¶
　　史夫人墓誌銘¶
夹江縣孫公諱厶之夫人姓史氏眉州青¶
神人故任嘉州軍事推官諱著明之曽孫¶
故贈大理寺丞諱昭吉之孫余外祖諱及¶
之季女也余少時尝至其家矣公長不逾¶
中人語音如鐘喜談前言徃行亹亹可聴¶
盖尝約家亊勿復相関悉聴夫人夫人明¶
敏觧事而入情其䂓矩措置有絶人者孫¶
氏歲入不貲用度亦廣矣而夫人治之皆¶
<pb:KR4d0130_SBCK_015-9b>¶
有法内外親戚姻婭之間冠婚殯祭慶吊¶
之事殆無虚日而夫人䖏之皆有体公三¶
娶男女九人而夫人待之皆如己之所出¶
余固尝隂以察之矣未尝見其有毫髪䡖¶
重厚薄也方是之時長子昌齡時年四十¶
餘歲而喜従予㳺㓜子昌裔時年十五六¶
晝出従师受書及抵暮夜方帰甫帰夫人¶
必親自以敎之使無倦惰之容及垂首誦¶
讀至夜分之時然後乃己女有適羅厶者¶
<pb:KR4d0130_SBCK_015-10a>¶
有適王厶者有適于魏厶而早䘚者有適¶
于張厶者又有適于宋厶者有未笄者及¶
有絶㓜者是歲乃紹聖之元年甲戌也今¶
二十五年矣公先卒既葬夫人又卒今及¶
葬矣而子昌齢又卒矣有孫七人曽孫則¶
三人也昌裔今又改名衍亦有孫七人矣¶
向之云未笄者今則嫁承議郎鮮于厶而¶
有封號矣向所云絶㓜者今則為厶人之¶
妻而且亦有子矣流光如過隙耳而欲無¶
<pb:KR4d0130_SBCK_015-10b>¶
老得乎詩云未㡬見兮突而弁兮是以有¶
徳者所行所為身雖没而音容不隔儀型¶
常著而常新百年之間若旦暮也夫人貌¶
類先妣孺人倘卒然間遇之㡬有不䏻辨¶
之者先妣既没時余以畫者失真恐無以¶
示後人因取夫人傳神以&KR0916;焉見之者無¶
不隕涕其兄弟之間盖如此斯亦竒矣然¶
然則銘其墓者非余而又誰任之㢤夫人¶
享年七十有一其卒也以政和四年十一¶
<pb:KR4d0130_SBCK_015-11a>¶
月五日其葬也以八年十一月一日乃銘¶
之曰¶
　豊泉之原封若斧祔而合之盖從魯其¶
　甥銘之固其所¶
眉山唐先生文集卷十五¶
<pb:KR4d0130_SBCK_015-11b>¶
<pb:KR4d0130_SBCK_015-11b>¶
#+PROPERTY: JUAN 15
#+PROPERTY: FILE SB12n0766-015眉山唐先生文集-卷十五目.
<pb:KR4d0130_SBCK_015-12a>¶
眉山唐先生文集卷十五目¶
　　　　　　　　　　　　　唐庚　子西¶
　　雜文¶
　　　　書三謝詩後¶
　　　　生日設醮文¶
　　　　生日青詞¶
　　　　焚黄祭文¶
　　　　祭家氏文¶
　　　　代内醮文¶
<pb:KR4d0130_SBCK_015-12b>¶
　　　墓誌銘¶
　　　　淮隂賢婦墓誌銘¶
　　　　徐夫人墓誌銘¶
　　　　史子深墓誌銘¶
　　　　史夫人墓誌銘¶
